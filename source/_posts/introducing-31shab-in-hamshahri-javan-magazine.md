title: در مورد معرفی ۳۱شب در همشهری جوان
tags:
  - ۳۱ شب
  - رسانه‌ها
id: 843
categories:
  - یاد‌داشت‌ها
date: 2012-04-19 18:28:06
---

خیلی از دوستان من معتقد هستن که من معمولا به مسایلی که باب میلم نیست عکس‌العمل‌های نامناسبی نشون میدم. این نوشته هم ممکن هست که در در دسته‌ی همون عکس‌العمل‌ها قرار بگیره. ولی خب گاهی نباید سکوت کرد.

جریان ازاین قرار هست که هفته‌نامه همشهری جوان، در شماره ۳۵۵، در بخش آی‌تی‌باز (صفحه ۶۶)، [وب‌سایت ۳۱شب](https://31shab.com) که یکی از سرویس‌های ما در گروه ققنوس هست رو در یک ستون معرفی کرده:

![معرفی ۳۱شب در مجله همشهری جوان](http://sallar.me/wp-content/uploads/2012/04/IMG_8408.jpg "IMG_8408")

معرفی ۳۱شب در رسانه‌ها چیز جدیدی نیست. قبلا هم در روزنامه‌های عصرارتباط، شرق، دنیای اقتصاد و چند رسانه‌ی دیگه معرفی شدیم، ولی همه‌ی اون‌ها به نحوی سعی کردن که از این سرویس حمایت کنن. ولی همشهری جوان برای اینکار بدترین راه ممکن رو انتخاب کرده. به جمله‌ای که در انتهای متن نوشته شده دقت کنید: «البته ضمانتی در مورد عمر سایت داده نشده». خب این برای ما که در این یک‌سال ۳۱شب رو با تمام سختی‌هاش سر پا نگه‌داشتیم و برای بهتر کردنش هر روز تلاش کردیم و زحمت‌های زیادی کشیدیم که اعتماد کاربرامون رو به دست بیاریم، خیلی ناخوشآیند هست.

ما در صفحه «[سوالات متداول](https://31shab.com/about/faq/)» ۳۱شب در بند ۱۰، به روشنی توضیح دادیم که سرویس ۳۱شب رو با وجود تمام مشکلات سرپا نگه می‌داریم و «تضمین» دادیم که مشکل حادی برای سرویس به وجود نخواهد اومد. فکر میکنیم در این یک سال که از آغاز فعالیت ۳۱شب می‌گذره، حسن نیت خودمون رو به کاربرامون نشون دادیم. از همشهری جوان برای معرفی این سرویس سپاسگزاریم، ولی کاش راه دیگه‌ای به جز کنایه برای معرفی این سرویس «ایرانی» انتخاب می‌کردند.

به هرحال تمام ما برای پیشرفت وطنمون تلاش می‌کنیم، غیر از این هست که باید از همدیگه حمایت کنیم؟
سالار.