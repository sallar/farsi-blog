title: از قلم فارسی آزاد حمایت می‌کنم
tags:
  - فارسی
  - قلم فارسی
  - کمپین
  - کدباز
  - آزاد
  - تایپوگرافی
id: 1327
categories:
  - تایپوگرافی
date: 2014-12-29 14:53:35
---

من قبلا بارها در مورد [تایپوگرافی](http://sallar.me/1392/10/06/stop-justifying-text-on-the-web/ "متون را در وب Justify نکنید") [فارسی](http://sallar.me/1392/03/19/please-save-the-persian-script/ "لطفا خط فارسی را نجات دهید!") [در وب](http://sallar.me/1391/10/20/persian-webfonts-display-issue-in-chrome-and-a-solution/ "مشکل نمایش وب‌فونت‌های فارسی در کروم ویندوز + یک راه‌حل") مطلب نوشتم و از نبود یک قلم استاندارد برای وب گلایه کردم. البته از زمان نوشتن اون مطالب تا حالا چندین تایپ‌فیس خوب طراحی و بهینه‌سازی شدن. از جمله خانواده قلم «[ایران](http://www.moslemebrahimi.com/?p=1873)» و «[ایران سن سریف](http://www.moslemebrahimi.com/?p=1526)» که توسط [مسلم ابراهیمی](https://twitter.com/MoslemEbrahimi) عزیز طراحی شده و تعدادی از قلم‌های قدیمی‌تر که توسط [صالح سوزنچی](https://twitter.com/zoghal) برای وب بهینه‌سازی شدن.

[![pfont](http://sallar.me/wp-content/uploads/2014/12/carousel1.jpg)](http://pfont.ir/)

ولی حرکت خوب دیگه‌ای که در حال انجامه؛ [کمپین قلم فارسی آزاد](http://pfont.ir/) هست که مدتیه راه‌اندازی شده و در حال جمع‌آوری هزینه مورد نیاز برای طراحی یک خانواده قلم آزاد و رایگان برای استفاده عموم هست. این خانواده قلم قراره توسط [دامون خانجانزاده](http://pfont.ir/interview/) طراحی بشه و سورس و مستندات فنی قلم در گیت‌هاب قرار بگیرن. این خانواده قلم همچنین قراره برای استفاده در وب و صفحات نمایش مختلف بهینه‌سازی بشه تا توسعه‌دهنده‌ها دیگه برای استفاده از یک قلم فارسی خوب اونقدر به دردسر نیفتن.

در نهایت اینکه توصیه می‌کنم اگر توان مالی دارید از این کمپین [حمایت کنید](http://pfont.ir/) تا به مرز ۱۰ میلیون تومان برسه (اگر بیشتر هم بشه طبیعتا بهتره) و اگر هم توان مالی ندارید هم لطفا این کمپین رو در شبکه‌های اجتماعی و در وبلاگ‌هاتون به اشتراک بذارید تا کمپین زودتر به هدف تعیین شده برسه.

ممنونم؛ سالار.