title: سال نو، اهداف نو
tags:
  - اهداف
  - سال نو
id: 973
categories:
  - یاد‌داشت‌ها
date: 2013-03-24 18:01:17
---

سلام،
با تاخیر سال نو مبارک :)

![new-year-1392](http://sallar.me/wp-content/uploads/2013/03/IMG_0558.jpg)

سال ۹۱ با تمام اتفاقات خوب و بدش تموم شد و همهٔ‌ اون اتفاقات شیرین و سختی‌های زیاد دیگه الان پشت سرمون هستن. برای همین بهتره که روی سال جدید و اهدافمون برای امسال تمرکز کنیم و فقط سعی کنیم از گذشته درس بگیریم و اشتباهات رو دوباره تکرار نکنیم.

<!--more-->

امسال قرار هست اتفاقا زیادی بیفته که بهشون خیلی خوش‌بین هستم. همینطور که توی نوشته‌های قبلیم گفتم، من و [آرش زاد](http://arashzad.net)، از پارسال داریم روی چند تا پروژهٔ مختلف، تحت اسم [زیگ‌زاگ‌لب](http://zigzaglab.com) کار می‌کنیم که مهم‌ترین و بارزترینشون، پروژه [باایمیل](http://baaemail.com) هست که قبلا هم زیاد در موردش حرف زدم. امسال قرار هست زیگ‌زاگ‌لب به صورت جدی‌تری فعالیت خودشو در محیط وب ایران ادامه بده و پروژه‌های جدیدی رو معرفی کنه.

### پروژه‌های جدید

اول از همه قرار هست توی همین فروردین ماه، نسخه جدیدتر و بهتر باایمیل رو معرفی کنیم که حاصل تلاش‌های تیممون در این ۵ ماهی هست که از فعالیتش می‌گذره.

پروژه دوممون هم که خیلی برامون مهم هست، چیزی هست که مدت‌هاست بهش فکر می‌کنیم: کاری کنیم که خانم‌ها راحت‌تر بتونن در محیط وب ایران و کسب‌وکارهای مرتبط جای خودشون رو پیدا کنن و مشکلاتی که سر راهشون هست حداقل کمتر بشه و در کل شرایط بهتری داشته باشن.

و سومین پروژه‌ای که قرار هست امسال روش کار کنیم یه اپلیکیشن موبایل فارسی هست که تابستون امسال با همراهی تیم خوب‌مون در زیگ‌زاگ‌لب معرفیش می‌کنیم.

### به روزرسانی‌ها

غیر از پروژه‌هایی که در موردشون گفتم، چند تا پروژهٔ دیگه هم هستن که امسال قرار هست نسخه‌های جدیدشون معرفی بشه و یا فعالیتشون رو شروع کنن، این پروژه ها شامل: [۳۱شب](https://31shab.com)، [کوتاه کننده ققنوس](http://p5x.co)، [نوا](http://nava.fm)، [چقدر](http://cheghadr.com) و [نگارش](http://negaresh.org) هستن.  من و دوستان خوبم در زیگ‌زاگ‌لب و [ققنوس](http://p5x.org) تلاش می‌کنیم که هرچه زودتر و بهتر این سرویس‌هارو در اختیارتون بذاریم.

امیدوارم سال خوبی پر از موفقیت و شادی داشته باشید،
سالار.