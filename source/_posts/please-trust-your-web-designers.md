title: لطفا به طراح‌های وب خود اعتماد کنید.
tags:
  - مشتری
  - طراحی
id: 359
categories:
  - طراحی رابط کاربری
date: 2010-10-23 13:51:05
---

چندین سال است به عنوان طراح وب فعالیت می‌کنم.
در تمام مدت کمتر به مشتری‌ها / مدیرانی برخورده‌ام که به طراح‌های وب خود اعتماد داشته باشند و این مساله غالبن باعث شکست و یا افت پروژه‌های وب آن‌ها میگردد.

ارزش طراح‌های وب بیشتر از این است که شما به آن‌ها دستور دهید تا چند پیکسل را جابجا کنند. ارزش طراح‌های وب بیشتر از به اصطلاح Pixel Pusher بودن است. آن‌ها اطلاعات خوبی در مورد دنیای اینترنت و نحوه‌ی کار آن دارند و مطمئنن بهتر از خود ِ شما می‌توانند تجارت شما را در دنیای اینترنت رو به جلو حرکت دهند. آن‌ها کارابران معمولی را می‌شناسند، کاربرد رنگ‌ها را می‌دانند و از تکنیک‌های طراحی وب نهایت استفاده را می‌برند تا بتوانند طرحی را ارائه کنند که در دنیای اینترنت دستی بر آتش داشته باشد.

به شخصه با مشتری‌های بسیاری کار کرده‌ام که همیشه احساس می‌کنند از من ِ طراح وب، اطلاعات بیشتری در زمینه اینترنت دارند. آن‌ها بدون اینکه به نتیجه نهایی و خلاقیت کار اهمیتی بدهند، فقط تلاش دارند تا ایده‌های ناقص ذهنی خود را روی کار نهایی پیاده کنند، تا هم کاربرپسند بودن و خلاقیت وب سایت از بین برود، و هم طراح از کار خود ناامید.

دوستان عزیز، لطفا بلند پروازی‌های کودکانه خود را کنار بگذارید و بیشتر به طراح وب خود اعتماد کنید.