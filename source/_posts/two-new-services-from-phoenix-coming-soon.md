title: دو سرویس جدید از ققنوس، به زودی
tags:
  - ققنوس
  - وبلاگینا
  - ۳۱ شب
  - رادیو ققنوس
id: 652
categories:
  - نمونه کارها
  - یاد‌داشت‌ها
date: 2012-01-06 15:59:57
---

وارد دهمین ماه فعالیت [۳۱شب](https://31shab.com) شدیم و من خوشحالم از موفقیتی که در این مدت به دست آوردیم. ۳۱شب رو بسیاری از کاربران فارسی زبان در سراسر دنیا پسندیدن و به صورت روزمره ازش استفاده میکنن. (آمار استفاده از ۳۱شب رو تا آبان ماه در [پادکست روز جهانی کاربردپذیری](http://sallar.me/1390/08/20/%d8%a8%d8%b1%da%af%d8%b2%d8%a7%d8%b1%db%8c-%d8%b1%d9%88%d8%b2-%d8%ac%d9%87%d8%a7%d9%86%db%8c-%da%a9%d8%a7%d8%b1%d8%a8%d8%b1%d8%af%d9%be%d8%b0%db%8c%d8%b1%db%8c/ "برگزاری روز جهانی کاربردپذیری") از من می‌تونید بشنوید). همین موضوع باعث شد که به فکر بیافتیم تا نسخه بین المللی ۳۱شب رو با نام _[&#51;&#49;Shab](http://31nights.com)_ ارائه بدیم. همزمان با ارائه نسخه بین المللی که شامل زبان‌های انگلیسی و فارسی خواهد بود، کلاینت این سرویس برای تلفن‌های هوشمند _iOS_ و _Android_ معرفی خواهد شد. همچنین سرویس ۳۱شب به بخش فارسی سرویس _&#51;&#49;Shab_ منتقل خواهد شد و کاربران فعلی ۳۱شب امکان استفاده از زبان‌های بیشتر و سرویس‌های جدیدتر را خواهند داشت. سرویس _&#51;&#49;Shab_ حداکثر تا پایان سال ۹۰ معرفی خواهد شد.

همچنین طی چند روز اخیر، ایده‌ی [رادیو اینترنتی ققنوس](http://radio.p5x.org) کلید خورد و با دوستان در ققنوس در تلاش هستیم تا امکانات لازم برای پخش آنلاین و ارائه پادکست رو فراهم کنیم. قرار شده تو این رادیو در مورد چیزهایی که در موردشون تخصص داریم مثل طراحی _UI/UX_، برنامه نویسی، مهندسی نرم افزار و مسائل مربوط به وب گفتگو کنیم. امیدوار هستیم که بتونیم اولین قسمت برنامه‌ی این رادیو رو در طول بهمن‌ماه پخش کنیم.

و مورد آخر اینکه، من به عنوان طراح و برنامه نویس وب فعالیتم رو توی [وبلاگینا](http://weblogina.com/) شروع کردم و از همکاری با [تیم وبلاگینا](http://weblogina.com/about) خیلی خوشحالم. چند روز پیش هم [تولد چهارسالگی وبلاگینا](http://weblogina.com/post/weblogina-4th-birthday/) بود که با بچه‌های گروه [رفتیم کافه کیشمیش و تولدش رو جشن گرفتیم](http://p5x.co/3459)! منتظر اتفاقات جدیدی که در وبلاگینا قرار هست بیافته باشید.

سالار.