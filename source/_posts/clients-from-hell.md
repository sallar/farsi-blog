title: مشتری‌هایی از جهنم…
tags:
  - مشتری
  - نوستالوژی
  - جهنم
  - طراحی
id: 183
categories:
  - عمومی
date: 2010-01-11 20:08:18
---

+ سالار: آقای مشتری، این سایت که برای شما طراحی کردم، بر اساس ایده های مینیمال طراحی شده. از فضای خالی استفاده شده تا محتوی در ضمن سادگی نظر کاربر رو جلب کنه. تایپو گرافی هم خیلی روش کار شده. از اونجایی که کاری که شما انجام میدین محتوی متنی بالایی تولید نمیکنه، تصمیم گرفتم تا روی مسائل زیباشناسی و ویژوال بیشتر کار کنم. رنگها رو هم تو یه طیف تیره انتخاب کردم تا توجه کاربر بیشتر رو محتوی باشه و چشماش خسته نشه.

- آقای مشتری: آقا سالار، ممنون از زحمتتون، همه چی خیلی عالیه.

+ سالار جان: خواهش میکنم مشتری جان، انجام وظیفه بوده.

- مشتری جان: فقط سالار جان، یه زحمتی بکش، این رنگا رو شادتر بذار باشه، مثلن نارجیو قرمزو سبز روشن. این فونت فارسی رو هم **تیتر **بذار خوشگلتره، این انگلیسیشم خیلی نازکه bold ش کن، سعی کن تو همین صفحه اصلی بخش دانلود آهنگ و تالار گفتمان ساده و اخبار روز و اخبار تکنولوژی رو بذاری. یه چت باکس هم باشه بد نیست. بعد رنگهایی رو که انتخاب کردی سعی کن متفاوت باشن نمیخوام همشون شبیه هم باشن. مرسی... آها! سالار.. من یه چیز دیگه داشتم فکر میکردم. این قیمتی که گفتی یه مدت پیش یه خورده زیاده. یکی از همکارای خودت اینکارو 100$ میگیره انجام میده. شما هم راه بیا دیگه. 800$ بابت چی میخوای بگیری؟ سایت ه چیزی نداره که، دردسر نداشته واست.

+ سالار: (سکوت...)

+ سالار [ده دقیقه بعد]: (سکوت...)