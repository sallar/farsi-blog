title: ۳۱ شب
tags:
  - Phoenix Alternative
  - ققنوس
  - نمونه کار
  - وب سرویس
  - ۳۱ شب
id: 460
categories:
  - نمونه کارها
  - یاد‌داشت‌ها
date: 2011-04-11 01:19:59
---

سه شنبه هفته پیش طراحی مرحله آزمایشی سایت [۳۱ شب](http://31shab.com) که ایده‌اش اوایل اسفند ۸۹ کلید خورده بود به پایان رسید و به صورت رسمی روی دامنه [31shab.com](http://31shab.com) آغاز به کار کرد و در کمتر از ۲۴ ساعت تعداد کاربرانش چهار رقمی شد! این اولین بار بود بعد از ۵ سال و موفقیت پروژه فارسی نیوز (خدابیامرز!)، چنین چیزی رو توی پروژه‌هام می‌دیدم و طبیعتا از این بابت بسیار مسرور شدم.

ایده پروژه [۳۱ شب](http://31shab.com) رو دوست بسیار خوبم [فرزاد نجاریان](http://dude-club.com) مطرح کرد و قرار شد باهم پروژه رو شروع کنیم، من طراح و برنامه نویسی و کارهای فنیش رو به عهده گرفتم و باهم ایده اولیه رو ارتقا دادیم به چیزی که در نهایت اسمش شد ۳۱ شب! ۳۱ شب سایتی برای جمع بندی خاطرات روزانه در ۳۰۰ حرفه که ما سعی کردیم این سرویس رو به بهترین شیوه ممکن به کاربران پارسی زبان ارائه کنیم. و مهمتر از همه چیز اینکه تمام نوشته‌های کاربران در ۳۱ شب فقط برای نویسنده‌های اون مطالب قابل رویت هست و هیچ کاربر دیگه‌ای و حتی من که برنامه نویس ۳۱ شب هستم قادر به خوندن این مطالب و نوشته‌ها نیست. این پروسه رو من با استفاده از الگوریتم رمزنگاری با کلیدهای خصوصی و عمومی توی کد پیاده کردم و فکر میکنم فعلا امنیت لازم رو برای کاربران فراهم کنه. و قرار شده توی اردیبهشت ماه سرویس SSL رو فعال کنیم. در حال حاضر سرویس پیام کوتاه هم برای ۳۱ شب فعال شده که کاربران تونن از طریق پیامک مطالبشون رو به روز کنن. ([درباره ۳۱ شب](http://31shab.com/about/service) / [حریم شخصی کاربران](http://31shab.com/about/privacy) / [وبلاگ ۳۱ شب](http://blog.31shab.com))

![](http://sallar.me/wp-content/uploads/2011/04/31shabdemo.jpg "۳۱ شب")

جزییات فنی ۳۱ شب رو تا زمانی که این سایت از مرحله آزمایشی (بتا) خارج نشه منتشر نمی‌کنم.

اگر هنوز توی ۳۱ شب ثبت نام نکردید، [همین الان اینکارو بکنید](http://31shab.com/user/signup).
بدرود، سالار کابلی
طراح و برنامه نویس ۳۱ شب، مدیر تیم [ققنوس](http://p5x.org)