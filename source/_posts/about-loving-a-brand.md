title: علاقه به برندهای خاص در تکنولوژی
tags:
  - اپل
id: 725
categories:
  - یاد‌داشت‌ها
date: 2012-04-06 14:07:37
---

اخیرا در اینترنت و جاهای دیگه بحث‌هایی در مورد «کسایی که به برندهای خاص تکنولوژی علاقه دارند» مطرح میشه، و من هم خط طبیعتا با توجه به نوع فعالیتم و کارهایی که می‌کنم مثل [راه اندازی دیوار یادبود برای استیو جابز](http://sallar.me/1390/12/12/a-note-about-steve-jobs-memorial-website/ "یادداشتی درباره «دیوار یادبود استیو جابز»") و ...، معمولا کسی هستم که انگشت اتهام در این مورد به سمتم گرفته میشه. لازم دونستم که یادداشتی کوتاه در مورد این قضیه اینجا بنویسم.

علاقه به یه برند خاص مختص جامعه و کشور ما نیست. همه‌جای دنیا گیک‌هایی وجود دارن که به برندهای مختلفی در فناوری علاقه دارن. سونی، اپل، سامسونگ، مایکروسافت و گوگل از مهم‌ترین شرکت‌هایی هستن که همیشه سعی در ایجاد «یه فرهنگ» بین کاربرانشون داشتن. با این هدف که این کاربرا از محصولات دیگه‌شون هم استفاده کنن. مثلا بین دوستای من کسانی هستن که تموم نیازهاشون رو با محصولات «سونی» یا «مایکروسافت» برطرف میکنن. و این چیز اصلا عجیبی نیست که کسی به این برندها علاقه داشته باشه.

از نظر من این علاقه چیز بدی نیست، و هریک ازین آدما، حتما خصوصیاتی رو در این برندها دیدن که بهشون علاقه‌مند شدن. ممکنه کسی که سونی رو دوست داره، بخاطر کیفیت ساخت فیزیکی محصولات سونی بهش علاقه داشته باشه و غیره.

خیلی از طراح‌ها و برنامه‌نویس‌هایی که در دنیا وجود دارن، مثل من به محصولات اپل برای کارشون علاقه‌مندن. این علاقه میتونه بخاطر چیزهای مختلفی باشه. ولی در درجه اول به خاطر کیفیت طراحی و ساخت این محصولات هست. من به عنوان یه طراح، طبیعیه که از محصولاتی که کیفیت ساخت و طراحی بالایی دارن لذت ببرم. دلیل دیگه‌ای که برای من خیلی مهمه، _End-to-End_ بودن محصولات اپل هست. به این معنی که تمام محصولات اپل به خوبی باهم ارتباط برقرار میکنن. مثلا من برای مدیریت مالی، یه نرم افزار روی مک دارم به نام _[Money](http://www.jumsoft.com/money/)_ و نسخه تلفن همراهش هم روی آیفونم نصب هست. وقتی خونه نیستم یا در سفرم به راحتی میتونم تراکنش‌های مالی رو توش ثبت کنم و اون به طور خودکار با کلاینت مک‌ش سینک میکنه اطلاعات رو.

[![Money for Mac and iOS](http://sallar.me/wp-content/uploads/2012/04/money2-640x473.jpg "money")](http://www.jumsoft.com/money/)

‌
همچنین ابزارهایی که برای طراحی و برنامه‌نویسی وجود داره، نرم‌افزارهایی مثلا _[TextMate](http://macromates.com/)_, _[Coda](http://www.panic.com/coda/)_, _[Transmit](http://www.panic.com/transmit/), [Espresso](macrabbit.com/espresso/), [PixelMator](http://www.pixelmator.com/) و _...، اینکه هسته‌ی مک یونیکس هست و بیشتر نرم‌افزارهایی که برای یونیکس و لینوکس وجود دارن روی مک هم اجرا میشن و خیلی خصوصیات دیگه باعث شده که مک برای من محیط ایده‌آل باشه برای کارم. طبیعتا وقتی مک انقدر برای من خوب هست و آیفون و بقیه محصولات اپل به این خوبی با مک ارتباط برقرار می‌کنن، من نمیرم که از برند دیگه‌ای برای گوشیم یا تبلتم استفاده کنم. چون زندگی روزمره ما انقدر پر از مشغله‌س که واقعا نگرانی در مورد گجت‌ها و ارتباطشون باهم دیگه و درست عمل کردنشون، یه بار عصبی اضافه به حساب میاد.

اما تمام چیزهایی که گفتم، نمیتونه بی احترامی و متهم کردن افراد رو بابت علاقه‌شون به یه برند توجیه کنه. همه‌ی ما انسان هستیم و آزاد در انتخاب و عقل حکم میکنه که به انتخاب‌های همدیگه احترام بذاریم.

موفق باشید،
سالار.