title: '#توییتربازی: چگونه از توییتر استفاده می‌کنم؟'
tags:
  - مک
  - بازی
  - توییتر
  - توییتربازی
id: 1060
comment: false
categories:
  - منابع کاربردی
  - یاد‌داشت‌ها
date: 2013-09-14 14:10:43
---

فکر می‌کنم بیشتر اهالی تکنولوژی با توییتر آشنا باشن و اگر به طور روزانه ازش استفاده نکنن حتما گاهی برای دنبال کردن آدم‌ها و شرکت‌های مختلف بهش سر می‌زنن.

![Twitter #Farsi](http://sallar.me/wp-content/uploads/2013/09/twitter_logo.jpg)

توییتر یکی از مهم‌ترین ابزارهایی هست که من به طور روزانه و فعال ازش استفاده می‌کنم. چند روز پیش آرش زاد عزیز در [وبلاگش](http://arashzad.net/how-am-i-using-twitter/) در مورد [#توییتربازی](https://twitter.com/search?q=%23%D8%AA%D9%88%DB%8C%DB%8C%D8%AA%D8%B1%D8%A8%D8%A7%D8%B2%DB%8C) نوشت و من هم فکر کردم که بد نباشه در وبلاگم مطلبی در این مورد بنویسم. توییتر در زندگی من نقش مهمی داره و راه ارتباطی من با خیلی از کسایی هست که در زندگی روزانه یا حرفه‌ای باهاشون برخورد و تعامل دارم. برای همین برام خیلی مهم هست که دسترسی من به توییتر بدون دردسر باشه و راحت بتونم کارهایی که می‌خوام رو انجام بدم.

تو این نوشته می‌خوام در مورد راه‌هایی که من باهاشون از توییتر استفاده می‌کنم توضیح بدم.

<!--more-->

## روی کامپیوتر:

من بیشتر اوقات شبانه‌روز رو پشت کامپیوترم می‌گذرونم و توییتر همیشه (تا جایی که وضع اینترنت اجازه بده البته) باز هست.

من از سیستم عامل مکینتاش استفاده می‌کنم و فکر می‌کنم بهترین نرم‌افزاری که برای استفاده از توییتر در مکینتاش وجود داره [کلاینت رسمی توییتر برای مک](https://itunes.apple.com/us/app/twitter/id409789998?mt=12) هست. چند تا قابلیت خوب داره این نرم‌افزار: سرعت خیلی بالا در نمایش و ارسال توییت‌ها، دریافت زنده و بدون تاخیر توییت‌ها (Streaming)، پشتیبانی از حساب‌های متعدد، نمایش Interactionها و ... و این قابلیت‌ها باعث می‌شن که آدم موقع استفاده ازش زیاد وقتش گرفته نشه.

![Twitter for Mac](http://sallar.me/wp-content/uploads/2013/09/mac.jpg)

من از Twitter for Mac فقط برای بررسی حساب‌های شخصی و خوندن اخبار جدید استفاده می‌کنم. برای بررسی حساب‌های توییتر دیگه که عموما حساب‌های کاریم هستن، مثل زیگ‌زاگ‌لب، ۳۱شب و ... از توییت‌دک نسخه مک استفاده می‌کنم. البته خیلی به ندرت بازش می‌کنم و فقط وقتایی که نیاز هست توییت خاصی رو بفرستم یا جواب ریپلای‌ها رو بدم ازش استفاده می‌کنم. خوبی توییت‌دک این هست که همه اطلاعات رو توی ستون‌هایی کنار همدیگه نشون می‌ده و این باعث راحتی بیشتر کار می‌شه.

## روی موبایل:

وقت‌هایی که خونه نیستم یا مسافرتم، از توییتر روی گوشی استفاده زیادی می‌کنم. البته اپلیکیشنی که ازش برای توییتر استفاده می‌کنم بستگی کامل به اوضاع اینترنت داره. اگر امکان ارتباط مستقیم (!) با سرور توییتر باشه، حتما از اپلیکیشن Tweetbot برای iOS استفاده می‌کنم. توییت‌بات ظاهر خوبی داره و برخلاف اپلیکیشن رسمی توییتر برای iOS خیلی سریعه و از نمایش زنده توییت‌ها هم پشتیبانی می‌کنه. ولی خب Interaction هارو نمایش نمی‌ده و اگر اون‌ها رو بخوام ببینم باید از اپلیکیشن رسمی توییتر استفاده کنم؛ اما این اتفاق زیاد نمی‌افته.

![Tweetbot](http://sallar.me/wp-content/uploads/2013/09/IMG_1650.jpg)

همینطور که گفتم، این اپلیکیشن برای مواقعی هست که اینترنت دچار اختلال نیست و سرعتش هم خوبه، ولی اگر اینطور نباشه، من از یکی از وب‌سایت‌هایی که روشون Dabr نصب هست برای ارتباط با توییتر استفاده می‌کنم؛ ایده‌آل نیست ولی خب چاره‌ای هم نیست. روی تبلت هم مثل گوشی از Tweetbot استفاده می‌کنم و ازش راضی‌ام.

## ابزارهای جانبی:

من از ۲ تا ابزار جانبی اصلی برای توییتر استفاده می‌کنم. این ابزارها برای بررسی و آنالیز حساب‌های توییترم کاربرد دارن و باهاشون خیلی چیزها رو در مورد فالوورها و رفتارشون می‌شه فهمید. اولیش اپلیکیشن SocialBro هست که روی کروم نصب می‌شه و اطلاعات کاملی در مورد حساب توییترم رو در اختیارم می‌ذاره:

[![SocialBro](http://sallar.me/wp-content/uploads/2013/09/socialbro.jpg)](https://www.socialbro.com/)

با SocialBro خیلی راحت می‌شه حساب توییتر رو آنالیز کرد و اطلاعات مختلفی درموردش دید و ازشون استفاده کرد. مثلا چه کسایی آنفالو کردن، چه کسایی غیر فعالن، بیشترین چیزایی که در موردش حرف می‌زنن چیا هستن، ساعتای اوج مصرف کدوم ساعتا هستن و ... که به نظرم خیلی مفیدن. این اپلیکیشن رایگانه و می‌تونید شما هم روی کرومتون نصبش کنید. دومین ابزار هم [یه اپلیکیشن آنلاین هست](http://who.unfollowed.me/) برای چک کردن سریع کسایی که آنفالو کردن. این برای مواقعی مفید هست که می‌خواید ببینید وضع ارتباطاتتون با دیگران چطور هست و مسایلی ازین دست، ولی خب SocialBro خیلی کامل‌تر هست.

## کاربرد توییتر در زندگی من:

استفاده من از توییتر به دو بخش شخصی و کاری تقسیم می‌شه و تقریبا برای هر دو از حساب اصلیم که [sallar](https://twitter.com/sallar) هست استفاده می‌کنم. گاهی اوقات موضوعاتی که دوست دارم مطرح کنم رو در قالب توییت ارسال می‌کنم و خیلی از مواقع هم لینک‌های مختلفی از مقالات و ابزارها و سایت‌هایی که فکر می‌کنم برای دیگران هم مفیدن توییت می‌کنم. همچنین توییتر یکی از مهم‌ترین ابزارهای مارکتینگ (بازاریابی و تبلیغات) برای محصولات مختلفمونه. ما در زیگ‌زاگ‌لب وقتی محصول جدیدی تولید می‌کنیم یا تغییری در محصولات قبلی می‌دیم، از توییتر به عنوان اصلی‌ترین ابزارمون برای ارتباط با مخاطبامون استفاده می‌کنیم و این روش خیلی هم موثر بوده تاحالا.

یکی دیگه از خوبی‌های توییتر این هست که به من اجازه دنبال کردن آدم‌ها و شرکت‌های مختلف رو می‌ده و می‌تونم خیلی ساده در مورد زندگی و کارهاشون بخونم و از چیزایی که به اشتراک می‌ذارن استفاده کنم و این برای من خیلی ارزشمنده، چون به نظرم شبکه‌های اجتماعی دیگه مثل فیسبوک پر از اطلاعات نامربوط و غیر ضروری هستن که دنبال کردنشون انرژی و وقت زیادی می‌خواد، ولی توییتر اینطوری نیست.

&nbsp;

در نهایت اگر شما خواستید در این بازی وبلاگی و توییتری سهیم باشید، توییت‌هاتون رو با هش‌تگ [#توییتربازی](https://twitter.com/search?q=%23%D8%AA%D9%88%DB%8C%DB%8C%D8%AA%D8%B1%D8%A8%D8%A7%D8%B2%DB%8C) (پشت سرهم و بدون فاصله یا نیم فاصله) بفرستید تا دیگران هم بتونن ازشون استفاده کنند. در مورد نحوه استفاده از توییتر و کاربردهاش در زندگی‌تون می‌تونید مطلب بنویسید و با دیگران به اشتراک بذارید.

موفق باشید.

&nbsp;