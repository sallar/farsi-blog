title: موزیلا فایرفاکس ۲
id: 56
categories:
  - عمومی
date: 2006-10-26 15:15:12
tags:
---

شرکت موزیلا بالاخره بعد از ماه ها آزمایش روی نسخه جدید مرورگر قدرتمند فایرفاکس، بالاخره نسخه 2 از این مرورگر رو بصورت دائمی منتشر کرد. دیروز هم صفحه اصلی وبسایت فایرفاکس برای بروز رسانی همگان، بروز شد.

این مرورگر هم اکنون با شعار امنیت بیشتر، سرعت بیشتر و انعطاف پذیری بالاتر برای داونلود شما آماده است.

وبسایت موزیلا نیز با طرح های جالبی در مورد کارایی های جدید فایرفاکس 2 آراسته شده است.

برخی از امکانات جدید فایرفاکس 2:

**پیشرفته تر شدن مرور با تب (Tab) ها**

از این پس فایرفاکس بطور پیشفرض لینک ها با مقصد پنجره جدید را در Tab های جدید باز خواهد کرد. هر زبانه دکمه بستن مخصوص بخود را داراست. در صورت بسته شدن اشتباه هر کدام از زبانه ها، قسمت زبانه های اخیرا بسته شده به کمک شما می آید.

**بررسی املا**

فایرفاکس 2 به صورت پیشفرض متن هایی را که شما با لاتین در وبسایت ها یا تالار های گفتمان تایپ میکنید بررسی میکند تا خطای املایی یا گرامری نداشته باشید. این گزینه هنوز از زبان شیرین فارسی پشتیبانی نمیکند.

**ظاهر پیشرفته شده**

ظاهر مرورگر فایرفاکس 2 بدون از دست دادن اصلیت قبلی خود به صورت زیبایی با گرافیک های ساده و جدید آراسته شده است و باعث شده تا شما هنگام کار با این مرورگر احساس راحتی بکنید.

<div align="center">![](http://www.mozilla.com/img/firefox-title.png)</div>

**امنیت بالاتر**

مرورگر فایرفاکس 2 با بهره گیری از امکان ضد-تقلب شما را همواره در زندگی آنلاین امن نگه میدارد. این مرورگر مانع فعالیت وبسایت های مشکوک خواهد شد.

**اطلاعات شخصی**

از این پس شما قادر خواهید بود تا تمام اطلاعات شخصی خود را که شامل ورودی های فرم های نیز هست، را حذف کنید. این امکان دیگر مرورگر هایی مانند Browsar را از میان بر میدارد!

**و ده ها امکان جدید دیگر...**

[[وبسایت رسمی فایرفاکس]](http://www.mozilla.com)

-------------------------

اگر از من میشنوید همین الان این مرور گر  رو دریافت کنید. ببخشید که نتونستم جلو خودم رو بگیرم و این همه تبلیغات کردم

موفق باشید