title: زندگینامه استیو جابز، نوشته والتر ایزاکسون
tags:
  - کتاب
  - استیو جابز
  - بیوگرافی
id: 618
categories:
  - معرفی کتاب
  - یاد‌داشت‌ها
date: 2011-11-25 16:46:38
---

چند روز پس از مرگ [استیو جابز](http://en.wikipedia.org/wiki/Steve_Jobs)، اعلام شد که بیوگرافی رسمی ایشون که توسط والتر ایزاکسون نوشته شده زودتر از زمانی مقرر، روی سایت آمازون پیش فروش میشه. من ۷ اکتبر کتاب رو پیش خرید کردم و ۲۶ اکتبر کتاب به دستم رسید. تو این مدت با تمام مشکلات و مسائلی که تو زندگیم وجود داشت، سعی کردم چند ساعتی رو در روز اختصاص بدم به خوندن این کتاب، و خوشبختانه کتاب خیلی بهتر از چیزی بود که انتظارشو داشتم.

[![Steve Jobs by Walter Isaacson](http://sallar.me/wp-content/uploads/2011/11/Cover.jpg "Steve Jobs by Walter Isaacson")](http://www.amazon.com/Steve-Jobs-Walter-Isaacson/dp/1451648537)من معمولا علاقه‌ای به خوندن کتاب‌های بیوگرافی ندارم، ولی علاقه‌ی شخصیم به استیو جابز و بیشتر از اون قلم ِ روان نویسنده، باعث شد تا این کتاب رو تا آخر بخونم. چیزی که در صفحات اولیه کتاب نظر منو به خودش جلب کرد، قلم نویسنده بود. [والتر ایزاکسون](http://en.wikipedia.org/wiki/Walter_Isaacson) (_[Walter Isaacson](http://en.wikipedia.org/wiki/Walter_Isaacson)_) از طرف خود استیو برای نوشتن این کتاب انتخاب شده بود و با توجه به شخصیت استیو جابز، نمی‌شه نویسنده‌ی بهتری برای این کتاب متصور شد.

این نویسنده به صورت خیلی شفاف و روشن، تمام ابعاد زندگی جابز رو مورد بررسی قرار داده، با بیشتر کسانی که به طور مستقیم یا غیر مستقیم با اون ارتباط داشتن مصاحبه کرده و همچنین اتفاقاتی که در صنایع مربوطه در طول زندگی استیو جابز رخ داده بودن رو به طور کامل توضیح داده. توی این کتاب، تموم ابعاد شخصیتی استیو جابز از جزئی ترین عادت‌های شخصی مثل نحوه غذا خوردن تا بزرگترین ابعاد زندگیش مثل مدیریت شرکت‌های مختلف از دید خود استیو جابز و دیگران و شخص نویسنده مورد بررسی قراره گرفته. یکی از از نقاط قوت این کتاب این بوده که نه خود استیو جابز نه همسرش، هیچ نقشی در نگارش این کتاب نداشتن و خونوادش قبل از انتشار این کتاب رو نخوندن، و حتی جابز و همسرش مصر بودن که غیر از ابعاد خوب شخصیت جابز، حتما بخش‌های تاریک وجودش هم در این کتاب قرار بگیره.

اگر بخوام از کلمات خود نویسنده برای توصیف نوع متن استفاده بکنم، متن این کتاب به «زبان رنگین (_[Colorful Language](http://wiki.answers.com/Q/What_is_colorful_language)_)» نوشته شده، به این معنی که نقل قول‌ها، حقایق و جمله‌ها همونطور که بودن بدون هیچ تغییری در کتاب آورده شدن و نویسنده هم برای توصیف چیزی از زبان جابز از همون عبارات و واژه ها استفاده کرده. برای همین هنگام خوندن این کتاب باید انتظار دیدن کلمات رکیک رو به طور متداول داشته باشید. جدای از این، بخاطر ماهیت زندگی استیو جابز، این کتاب در بعضی نقاط حالت داستانی بخودش میگیره و البته قصد نویسنده هم همین بوده. شما بعد از تموم شدن هر فصل مشتاقید که بدونید در فصل بعدی چه اتفاقی می‌افته. من وقتی این کتاب رو می‌خوندم، هم خندیدم و هم اشک ریختم. مطمئنم هرکسی که مثل من برای شخصیت استیو جابز ارزش قائل باشه، با خوندن این کتاب نا امید نمی‌شه.

این کتاب رو می‌تونید از [سایت آمازون](http://www.amazon.com/Steve-Jobs-Walter-Isaacson/dp/1451648537) به صورت دیجیتال یا چاپ‌شده (_Hardcover_) خریداری کنید، این کتاب به عنوان بهترین کتاب سال ۲۰۱۱ از دید آمازون انتخاب شده.

سالار.