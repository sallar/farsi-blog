title: آکوپیو، همایش طراحی واکنش‌گرا و چیزهای دیگر
tags:
  - کفشدوزک
  - آکوپیو
  - ارائه
  - باایمیل
  - زیگ‌زاگ‌لب
  - عصرارتباط
id: 1136
comment: false
categories:
  - یاد‌داشت‌ها
date: 2013-12-20 23:09:47
---

## همایش طراحی واکنش‌گرا

همونطور که [قبلا گفته بودم](http://sallar.me/1392/08/22/first-rwd-conference-in-iran/ "اولین همایش تخصصی طراحی واکنش‌گرا")، اولین همایش تخصصی طراحی واکنش‌گرا (ریسپانسیو) ۱۴ آذر در تهران برگزار شد و من هم دبیر علمی این همایش بودم. روند برگزاری همایش خیلی خوب بود و خوشبختانه هم خودمون از نحوه برگزاری راضی بودیم و هم شرکت‌کننده‌ها بازخوردهای خیلی خوبی دادن به ما. جا داره از تمام [حامیان این همایش](http://conf.wsschool.org/rwd/#sponsors) هم تشکر کنم که واقعا کمکمون کردن.

البته من تو این همایش یه ارائه در مورد تایپوگرافی در وب داشتم که می‌تونید اسلایدهای ارائه رو [به صورت آنلاین ببینید](http://www.slideshare.net/sallark/rwd-conf) یا [با فرمت PDF دریافت کنید](https://dl.dropboxusercontent.com/u/16657557/RWDConf-Dec_05_2013.pdf).

<!--more-->

## آکوپیو

موضوع دوم، آکوپیو هست. از خرداد امسال من و چند نفر از دوستان خوب ایرانی و غیرایرانی، در حال کار روی پروژه [آکوپیو](https://acop.io) هستیم. آکوپیو یک شبکه اجتماعی برای متخصصین هست و  در حال حاضر مراحل توسعه و آماده‌سازیش رو طی می‌کنه و درواقع در مرحله آزمایشی هست. من به عنوان طراح ارشد و توسعه‌دهنده رابط کاربری در تیم آکوپیو فعالیت می‌کنم.

[![Acopio](http://sallar.me/wp-content/uploads/2013/12/acopio.jpg)](https://acop.io)

اگر دوست دارید زودتر از دیگران آکوپیو رو ببینید، می‌تونید [ایمیل‌تون رو وارد کنید](https://acop.io/apply) تا ما در اسرع وقت براتون دعوت‌نامه بفرستیم. البته به این نکته توجه کنید که با توجه به اینکه در حال کار روی آکوپیو هستیم، خیلی چیزها ممکنه غیر فعال باشن یا به درستی کار نکنن، لطفا اگر به این موارد برخوردید حتما از طریق لینک مربوطه (گوشه پایین سمت راست) اون‌ها رو برای من ارسال کنید تا بتونیم کمی روند رفع اشکال رو تسریع کنیم.

## زیگ‌زاگ‌لب

[زیگ‌زاگ‌لب](http://zigzaglab.com) گروهی هست که من در طی دو سال اخیر در اون فعالیت می‌کردم و پروژه‌هایی مثل [باایمیل](http://sallar.me/1391/08/23/introducing-baaemail/ "شروع فعالیت استارت‌آپ باایمیل") و [کفشدوزک](http://sallar.me/1392/04/10/ladybug/ "کفشدوزک") از کارهایی هستن که در این دو سال تحت این برند انجام دادم. با اینکه در این مدت اتفاقات خیلی خوبی برام افتاد و کارهایی که با این گروه انجام دادیم رو خیلی دوست داشتم و دارم، و تجریبات خوبی در زندگی حرفه‌ایم به دست آوردم، اول آذر ماه (یک ماه پیش) همکاریم با زیگ‌زاگ‌لب به پایان رسید. برای دوستان عزیزم در زیگ‌زاگ‌لب آرزوی موفقیت می‌کنم. لازم به ذکره که من ازین پس هیچ مسئولیتی در قبال هیچ‌کدوم از پروژه‌های زیگ‌زاگ‌لب ندارم.

## هفته‌نامه عصرارتباط

همونطور که از [دو تا](http://sallar.me/1392/09/06/asre-ertebat-article-issue-1/ "بررسی وب‌سایت‌های سازمانی در ایران / شماره ۱: مشخصات یک وب‌سایت زیبا و کاربردپذیر") [مطلب اخیرم](http://sallar.me/1392/09/24/asre-ertebat-article-issue-4/ "بررسی وب‌سایت‌های سازمانی در ایران / شماره ۴: سایت نماد اعتماد الکترونیکی") مشخص هست، یک ماهه که شروع کردم به نوشتن یک ستون در صفحه ۱۰ هفته‌نامه عصرارتباط. تو این ستون که بیشتر جنبه نقد داره، من سعی می‌کنم سایت‌های سازمانی ایران رو بررسی کنم و نقاط ضعف و قوت اون‌ها رو تا جایی که می‌تونم منصفانه توضیح بدم. این مطالب شنبه هر هفته در صفحه نرم‌افزار (۱۰) [هفته‌نامه عصرارتباط](http://asreertebat.com/) منتشر می‌شن. امیدوارم این مطالب بتونن تاثیری تو وضعیت این سایت‌ها داشته باشن.

موفق باشید،
سالار.